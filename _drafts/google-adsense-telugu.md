---
layout: post
title: తెలుగు బ్లాగుల కోసం గూగుల్ యాడ్సెన్స్ కి సంబంధించిన పూర్తి వివరాలు
category: te
comments: true 
google_adsense: true
excerpt: తెలుగులో బ్లాగులు వున్నవారికి గూగుల్ యాడ్సెన్స్ కి సంబంధించిన సమాచారం, సూచనలు మరియు చిట్కాలు.
date: 2018-07-13 01:35:59 +5:30
thumbnail: 
rating: '5'
---
ఇంటర్నెట్లో లేదా ఇతర బాషలలో బ్లాగులు కలిగి వుండి, అందులో వ్యాసాలు వ్రాసేవారిలో దాదాపు అందరికీ గూగుల్ యాడ్సెన్స్ గురించి తెలిసే ఉంటుంది. వ్రాయటం అలవాటు ఉండి తమ బ్లాగుల ద్వారా డబ్బులు సంపాదించాలి అనుకునేవారికి గూగుల్ యాడ్సెన్స్ మంచి అవకాశం. కొద్ది రోజుల ముందు వరకు తెలుగు బ్లాగులలో గూగుల్ యాడ్స్ (ప్రకటనలు) పెట్టుకునే అవకాశం లేదు. కానీ,గూగుల్ మెల మెల్లగా తన మద్దతుని ఇతర భాషలకు పొడిగించుకుంటూ వస్తోంది. మొదట హిందీ, బెంగాలీ, తమిళ భాషలకు మాత్రమే మద్దతు ఇవ్వగా, ఇటీవల తెలుగు భాషకు కూడా గూగుల్ యాడ్సెన్స్ మద్దతు ఇస్తూ <a href="https://adsense.googleblog.com/2018/06/adsense-now-understands-telugu.html">ప్రకటన</a> విడుదల చేసింది.

తెలుగు భాషకు మద్దతు ఇవ్వడం అంటే, గూగుల్ తెలుగు భాషను అర్థం చేసుకోగలదు, తెలుగు వ్యాసాలను ఇతర భాషలకు తర్జుమా చెయ్యగలదు మరియు, ఒకవేళ ఇతర తెలుగు బ్లాగుల నుండి వ్యాసాలను కాపీ కొడితే దానిని పసిగట్టగలడు కూడా.

ఈ వ్యాసంలో గూగుల్ యాడ్సెన్స్ కు సంబంధించిన సమాచారాన్ని వీలైనంత ఎక్కువగా ఇవ్వటానికి ప్రయత్నిస్తాను.

## గూగుల్ యాడ్సెన్స్ కి అప్లై చేసే ముందుగా
గూగుల్ యాడ్సెన్స్ ఖాతా కి ఆర్జీ పెట్టేముందు ఈ క్రింది విషయాలను పరిగణలోనికి తీసుకోవాలి.
 * బ్లాగులలో తగినంత సమాచారం/ప్రచురణలు లేకపోయినా లేదా ఇతర వెబ్ సైట్ల నుండి కాపీ కొట్టినా మీ అప్లికేషన్ తిరస్కరించబడుతుంది.
 * బ్లాగులలో తగిన సమాచారం వుండి కూడా ఏమాత్రం జన వీక్షణ లేకపోయినా మీ అప్లికేషన్ తిరస్కరించబడుతుంది.
 * మీకు ఒకవేళ ఇంతకుముందే గూగుల్ యాడ్సెన్స్ ఖాతా వున్నా మీ అప్లికేషన్ తిరస్కరించబడుతుంది.
 * వెబ్ సైట్ లో ఒక పేజీ నుండి మరో పేజీ లోకి తేలికగా వెళ్లగలిగేలా లింకులు స్పష్టంగా ఉండాలి. లేదా తిరస్కరణకి గురి కాకా తప్పదు.


